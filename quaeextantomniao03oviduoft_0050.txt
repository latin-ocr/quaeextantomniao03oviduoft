18 PRAEFATIO

ingenii, cui facilitas debetur, fudit ‚v nec postea abstersit
poetae cura. In iis tautologiae et loquacitatis ineptae vitium
primum obtinet locum ‚ atque in singulis prope libris
offendit. In libro I, 89-93 ‚ ad taedium usque nobis, in-
culcat, aurea aetate nondum leges fuisse, nec judicia. Te-
mere, 205-7 ‚ verba cumulavit de silentio J ovis auctoritate
facto. Cui non molesta sunt illa, vers. 291 sqq.?

Jamque mare et tellus nullum discrimen habebant : ἵ
Omnia pontus erant3 deerant quoque litora ponto :

quibus mox , vers. 314 ‚ de Phocide subjicitur,

Terra ferax ‚ dum terra fuit3 sed tempore in illo
Pars maris et latus subitarum campus aquarum.

et rursus paulo post ,

. . . Nam caetera texerat aequor.

In saxorum Deucalionis et Pyrrhae manibus jactorum mu-
tatione descfibenda, vers. 400-406 ‚ diu in cumdem orbem
circumagitur. — ΙΙ , 161 sqq. ‚ ter dicit , levem fuisse Solis
murrum, et , quasi hoc nondum satis fuisset, 165 idem
bis repetit. - ΙΙΙ, 87-89, quater causam exprimit ‚ quare

leve fuerit serpentis vulnus,

. . . ‘Quia se retrahebat ab ictu;
Laesaque colla dabat retro ‚ plagamque sedere
cedendo arcebat, nec longius ire sinebat.

Vers. [418 sqq. ‚ in Narcissi fabula intolerabili loquacitate
ad eamdem saepius notionem revolvitur, et quae ipse sic
dixerat, eadem paulo post Narcissum repetentem fingit.

