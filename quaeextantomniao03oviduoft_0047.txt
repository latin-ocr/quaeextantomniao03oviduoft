DE OPERE METAMORPHOSEON. 15
Polyphemi XIII, 789 sqq., Theocritum ante oculos habuit.

Nonnulla sumsit ab Euripide : neque tamen putandum est,
presso eum pede auctores illos secutum esse , sed ita eos
respexit , ut solent. praeclara ingenia aliorum inventa in
suum usum convertere. In Tisiphones habitu describendo
IV, 480, concertavit cum Virgilio, eumque adeo superavit:
et quae ille de lumine per terram fissam in tartara pene-
trante obiter tantum, comparationis causa , dixerat , ea
Noster V, 356 sqq. ‚ multo melius cum Homero , qui etiam
Virgilio praeiverat, adhibuit. Superatur quidem XII, 12
sqq. , in fabula de dracone in lapidem mutato ab Homero ;
sed VIII, 738 ‚ in Erisichthone notando superior Calli-
macho, certe non deterior, reperitur. Laudem igitur et in
aliis irne'tandis meretur ε neque vero inventionis gloria eum
fraudare decet. Etenim quae ad aliorum imitationem com-
posuit, ea minimam amplissimi operis hujus partem effi-
ciunt , quum innumera loca variis virtutibus eximia , innu-
mera figmenta, plurimae amplificationeS, notationes , *de-
scriptiones, dispositiones, similitudines, aliaque ornamenta
sint , quod sciamus , ipsius Ovidii. Famae prosopopoeiam
communem quidem cum Virgilio haben sed in ea fingenda
suum ingenium secutus est , quod et in Famis , Invidiae et
Somni personis effingendis in magnam suam laudem fecit. “
Lycaonis impietatem et poenam non ipse refert , sed J ovem¹
narrantem inducit. Hic igitur haud dubie ipse rem ita dis—
posuit, ut caeli regiam , conventum Deorum , Jovis prae-
sidium nobis ante oculos poneret, eidemque Deo oratio-
nem tribueret disertissimam, cui fabula de Lycaone intexta.

