12 PRAEFATIO

rerum natura habet ‚ quae hominis indolem attingunt ;
eaque et cupide et ingeniose usus , insigni rerum varietate
atque copia opus suum posteris commendavit. Deos enim
plerosque cum attributis suis hic descriptos reperimus,
Jovis majestatem, fulmina , imperium in mundum, fui-ta,
Junonis zelotypiam, Apollinis artes et amores, Cereris v
merita ‚' Mercurii ministerium et ornatum, Dianae choros
et venationeS, Bacchi nomina, res gestas et sacra, Mi-
nervae in texendo excellentiam, Latonae errores et vindictas,
Cupidinis arma et potentiam, Plutonis imperium in infe-
ros, Proserpinae fata, Neptunum, Protea ambiguum, 'ca-
norum Tritona, Musarum cantus , Telluris fructus, Tisi-
phones formam et venenum, Isidis quoque AEgyptiacae
pompam. Prodeunt viri et heroes , quos antiquitas habuit
celeberrimos, Deucalion, Chiron , AEsculapius , Cadmus
cum suis, Tiresias, Perseus, Jason, Theseus, ‘Minos,
Daedalus, Triptolemus, Meleager, Hercules ‚ Orpheus ,
Achilles, Ulysses, Pythagoras , AEneas , Romulus , Numa,
quorum omnium res plurimae et laudes aut brevius attin-
guntur , aut ingenii flumine ornatae explicantur. Notantur,
quae in animo humano sunt, adfectus paternus , maternus ,
fraternus , sororius , amor castus , incestus, sceleratus, sui
ipsius, libido furens , plures doloris et luctus gradus, de-
speratio, insania, ira, ulciscendi studium, invidia ‚ crude-
litas, impietas, pietas, innocentia, simplicitas, hospitalitas,
mollities , fortitudo , tum pugnae et tumultus variorum ad· .
fectuum in animo. Adde studia hominum, bella , praelia,

venationes, artes (textoriam, fatidicam, nauticam, pis-

